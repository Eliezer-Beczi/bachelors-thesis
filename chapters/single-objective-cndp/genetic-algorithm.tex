\section{Genetikus algoritmus}\label{sec:GENETIKUS_ALGORITMUS}


\subsection{Általánosan}
A genetikus algoritmus a metaheurisztikák osztályába tartozik, és a természetes kiválasztódás inspirálta.
Egy globális optimalizáló, amely gyakran használt optimalizációs és keresési problémák esetében,
ahol a sok lehetséges megoldás közül a legjobbat kell megkeresni.
Azt hogy egy megoldás mennyire jó, a fitnesz vagy jóság függvény mondja meg.

A genetikus algoritmus mindig egy populációnyi megoldással dolgozik.
A populációba egyedek tartoznak, amelyek egyenként megoldásai a feladatnak.
Az algoritmus minden iterációban egy új populációt állít elő az aktuális populációból úgy,
hogy a \textbf{szelekciós operátor} által kiválasztott legrátermettebb szülőkön alkalmazza a
\textbf{rekombinációs} és \textbf{mutációs operátorokat}.

Ezen algoritmusok alapötlete az, hogy minden újabb generáció
az előzőnél valamelyest rátermettebb egyedeket tartalmaz, és így a keresés folyamán
egyre jobb megoldások születnek.


\subsection{Saját genetikus algoritmus}
Egy Genetikus Algoritmus (GA) standard algoritmikus keretrendszerét használjuk fel.
Generálunk egy kezdeti populációt megoldásokkal. Utána keresztezzük őket, hogy új megoldásokat kapjunk,
amelyeket pedig mutálunk. Ezután rendezzük a régi és új megoldásokat egy fitnesz függvény alapján,
és létrehozunk egy új populációt eltávolítva a rossz megoldásokat.
A folyamatot addig ismételjük, amíg az iterációk száma el nem ér egy felső korlátot.
Az algoritmus végén visszatérítjük a legjobb megoldást.
A CNDP esetén a genetikus algoritmust \aref{alg:GENETIKUS_ALGORITMUS} kódrészlet szemlélteti.
\input{progfiles/single-objective-cndp/ga/genetic_algorithm}


\subsubsection{Reprezentáció}
Egy egyedet egy halmaznyi paraméter (változó) jellemez, amelyeket úgy nevezünk, hogy \textit{gének}.
A gének összessége alkotja a \textit{kromoszómát}, amely a probléma egy lehetséges megoldását kódolja, amit a genetikus algoritmus próbál megoldani.
A CNDP esetén minden gén a bemeneti gráf egy különböző csomópontja lesz, a kromoszóma pedig a gráf csomóponthalmazának egy részhalmaza.
Például, ha a $G$ bemeneti gráf a $V = \left\{ 1, 2, \dotsc, 9 \right\}$ csomópontokból áll, és $k = 5$ nódust akarunk törölni,
akkor a kromoszómát egy öt elemű halmazzal fogjuk reprezentálni: $\left\{g_1,g_2,g_3,g_4,g_5\right\}$.


\subsubsection{Inicializáció}
A kezdeti populáció egyedeit random generáljuk ki.
Ez azt jelenti, hogy minden egyed kromoszómája egy $k$ csomópontból álló részhalmaza lesz a bemeneti gráf csomóponthalmazának.
Ezt szemlélteti \aref{alg:GENETIKUS-ALGORITMUS:RANDOM-SOLUTION} kódrészlet.
\input{progfiles/single-objective-cndp/ga/random_solution}

Egy új fitnesz függvényt vezetünk be egy egyed jóságának felmérése végett.
Ez abban tér el \aref{sec:PAIRWISE_CONNECTIVITY} részben tárgyaltaktól,
hogy nem csak a páronkénti konnektivitás mértékét vesszük figyelembe egy egyed esetén,
hanem hogy az eddigi talált legjobb megoldástól mennyire tér el.
Ezt a fitnesz függvényt a következő képlettel írjuk le:
\begin{equation}\label{eqn:SOCNDP_GA_FITNESZ_FUNCTION}
  g(S, S^{*}) = f(S) + \gamma \cdot \abs{S \cap S^{*}}.
\end{equation}
A képletben szereplő $S^{*}$ jelenti az eddig talált legjobb megoldást.
A $\gamma$ egy változó, amely abban segít, hogy fenntartsuk a változatosságot a populáció egyedei között,
megbüntetve azokat, amelyek túl közel vannak a legjobbhoz.
A $\gamma$ változót minden iterációban a következő képlettel számoljuk újra:
\begin{equation}\label{eqn:SOCNDP_GA_GAMMA}
  \gamma = \frac{\alpha \cdot f(S^{*})}{\langle \abs{S \cap S^{*}} \rangle_{S \in P}},
\end{equation}
ahol a nevező a populáció egyedeinek és a legjobb egyed közötti átlagos hasonlóságot fejezi ki.
Az $\alpha$ pedig a képletben található változók egymás feletti fontosságát befolyásolja.

A $\pi$ paraméter a mutáció valószínűségét fejezi ki egy egyed esetén.
Ezt kezdetben $\pi_{\min}$-re állítjuk, de minden iterációban frissítjük aszerint,
hogy találtunk-e az új generációban egy olyan megoldást, amely jobb, mint a globális legjobb.
Ha találtunk az eddigieknél jobb megoldást, akkor a $\pi$ értékét $\pi_{\min}$-re állítjuk,
különben a $\pi = \min \left(\pi + \Delta \pi, \pi_{\max} \right)$ képlet szerint növeljük.
Ez arra jó, hogy fenntartsuk a populáció sokféleségét abban az esetben,
amikor nem tudunk javítani az eddig talált legjobb megoldáson,
mindezt úgy, hogy megnöveljük a mutációk kialakulásának a valószínűségét.

Az $S^{*}$, $\gamma$ és $\pi$ változók frissítését \aref{alg:GENETIKUS-ALGORITMUS:UPDATE} kódrészlet mutatja be.
\input{progfiles/single-objective-cndp/ga/update}


\subsubsection{Reprodukció}
A genetikus algoritmus egy kulcsfontosságú fázisa a reprodukció.
Itt döntjük el, hogy a meglévő populációból miként jöjjön létre az új generáció.
Ez azt jelenti, hogy meghatározzuk, hogy az $S_{1}$ és $S_{2}$ szülők kromoszómáit
hogyan olvasztjuk egybe annak érdekében, hogy egy új $S'$ egyed szülessen.

Esetünkben úgy történik egy új egyed létrehozása, hogy random módon kiválasztunk 2 különböző szülőt,
és ezek kromoszómáit egybevonjuk: $S' = S_{1} \cup S_{2}$.
Mivel majdnem biztos, hogy az így kapott egyed kromoszómája több, mint $k$ csomópontot tartalmaz,
ezért szükséges törölnünk belőle nódusokat, amíg $\abs{S'} > k$.
Az hogy melyik nódus kerül törlésre az új egyed kromoszómájából, random módon történik.
A reprodukciós folyamatot \aref{alg:GENETIKUS-ALGORITMUS:REPRODUKCIO} kódrészlet szemlélteti.
\input{progfiles/single-objective-cndp/ga/crossover}

Fontos megemlítenünk, hogy mivel a szülőket random módon választjuk ki  egyed esetén egyed létrehozásához,
ezért a populáció egyedei között nem teszünk különbséget.
Vagyis keresztezéskor nem nézzük, hogy csak a legrátermettebb szülőket válasszuk,
hanem egyenlő eséllyel választunk kevésbé jó fitnesz értékkel rendelkező egyedet is szülőnek.
Ez lelassítja a populáció uniformizálódásának folyamatát, de segíti a megoldástér bejárását.
Ez azért jó, mert nem tudjuk előre, hogy a csomópontok mely kombinációja
fogja eredményezni a bemeneti gráf maximális szétesését, ha ezeket együtt töröljük a gráfból.
Ezért a kevésbé jó fitnesz értékkel rendelkező egyedeket sem kell figyelmen kívül hagyni,
mert kombinálva őket jó megoldásokhoz juthatunk.


\subsubsection{Mutáció}
A következő nagy jelentőséggel bíró fázisa a genetikus algoritmusnak a mutáció.
Mutáció alatt azt értjük, hogy vesszük az újonnan létrejött populációt,
és a populációban található egyedek génjeit perturbáljuk valamilyen csekély valószínűséggel.
A mutáció azért tartozik a nagy döntések halmazába,
mert a mutáció révén fenntartjuk a populáció sokféleségét, és elkerüljük a korai konvergenciát.
\footnote{
  Angolul: premature convergence.
}

A populáció minden egyes új egyede esetén, a mutáció valószínűségét a $\pi$ paraméter befolyásolja.
Generálunk egy egyenletes eloszlású véletlen számot $1$ és $100$ között, és ha ez kisebb, mint $\pi$, akkor módosítjuk a megoldást.
A módosítás úgy történik, hogy leszögezzük, hogy a megoldás hány génjét szeretnénk változtatni.
Ezt a számot tükrözi az $n_{g}$ változó, amely értékét a $\left[0, k\right]$ intervallumból veszi, és random generáljuk.
A következő lépés, hogy kitörlünk $n_{g}$ csomópontot a megoldásból, de mivel majdnem biztos,
hogy a megoldásunk így nem-optimális, mert $\abs{S} < k$, ezért szükséges visszaadogatnunk csomópontokat $S$-be.
Ennek érdekében véletlenszerűen kiválasztunk egy csomópontot a $V \setminus S$ halmazból,
és a kiválasztott csomópontot visszatesszük a megoldásba.
\Aref{alg:GENETIKUS_ALGORITMUS:MUTACIO} kódrészlet a mutáció műveletét hívatott bemutatni.
\input{progfiles/single-objective-cndp/ga/mutation}


\subsubsection{Szelekció}
Az utolsó fázisa a genetikus algoritmusunknak a szelekció.
Itt döntjük el, hogy mely egyedek fogják alkotni a következő nemzedéket.
Jelen esetben ez úgy megy végbe, hogy összefésüljük a régi $P$ és az újonnan létrejött $P'$ populációkat,
és rendezzük az egyedeket \aref{eqn:SOCNDP_GA_FITNESZ_FUNCTION} fitnesz függvény alapján.
Növekvő sorrendbe rendezzük őket, mivel nem szabad elfelejtenünk, hogy célunk végső soron a páronkénti konnektivitás minimalizálása.
Ezután kiválasztjuk az első $N$ egyedet, és ezeket visszük tovább a következő iterációba.
Genetikus algoritmusunk szelekciós szakaszát \aref{alg:GENETIKUS-ALGORITMUS:SZELEKCIO} kódrészlet ismerteti.
\input{progfiles/single-objective-cndp/ga/selection}
