\section{Áttekintés}\label{sec:ATTEKINTES}

Hálózatok terén nem minden csomópont egyforma fontosságú.
A kulcsfontosságú csomópontok keresésével hálózatokban széles körben foglalkoznak,
különösképpen olyan csomópontok esetén, melyek a hálózat konnektivitásához köthetők.
Ezeket a csomópontokat általában úgy nevezzük, hogy kritikus csomópontok.

A Kritikus Csomópontok Meghatározásának Problémája (Critical Node Detection Problem - \textbf{CNDP})
egy optimalizációs feladat, amely egy olyan csoport csomópont
megkereséséből áll, melyek törlése maximálisan rontja a hálózat
konnektivitását bizonyos előre meghatározott konnektivitási metrikák szerint.

A CNDP számos alkalmazási területtel rendelkezik.
Például, közösségi hálók nagy befolyással bíró egyedeinek azonosítása \cite{kempe2005influential},
komputációs biológiában kapcsolatok definiálására fehérje-fehérje kölcsönhatás hálózatokban \cite{boginski2009identifying, tomaino2012studying},
smart grid sebezhetőségének vizsgálata \cite{nguyen2013detecting},
egyének meghatározása védőoltással való ellátásra vagy karanténba való zárásra egy fertőzés terjedésének gátlása érdekében \cite{ventresca2013evaluation, ventresca2014randomized, aspnes2006inoculation}.

A CNDP egy $\mathcal{N}\mathcal{P}$-teljes feladat \cite{arulselvan2009detecting}. Adott egy $G = (V, E)$ gráf, ahol $|V| = n$ a csomópontok száma,
és $|E| = m$ pedig az élek száma. A feladat $k$ kritikus csomópont meghatározása, amelyek törlése a bemeneti
gráfból minimalizálja a hálózat páronkénti konnektivitását. Az alapján, hogy mit értünk egy hálózat
konnektivitása alatt, a CNDP-nek van egycélú illetve többcélú megfogalmazása is.
