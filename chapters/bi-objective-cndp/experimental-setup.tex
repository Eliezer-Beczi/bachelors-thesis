\section{Kísérleti előkészítés}\label{sec:KISERLETI_ELOKESZITES}

Ebben a részben bemutatjuk a BOCNDP probléma megoldására javasolt genetikus algoritmusokat és ezek paraméterezéseit.
Az algoritmusok a \emph{Platypus keretrendszerben} \cite{hadka2017platypus} találhatóak, a keretrendszer által biztosított osztályokat fogjuk használni.

\begin{description}
      \itemsep-0.5em
      \item[NSGAII] -- Az NSGAII (Non-dominated Sorting Genetic Algorithm II) \cite{deb2002fast} az egyik legnépszerűbb többcélú optimalizáló algoritmus,
            amely az NSGA továbbfejlesztett változata. Az NSGAII a megszokott rekombinációs és mutációs genetikai operátorokon kívül,
            amelyek új egyedek létrehozásáért felelősek, két másik különleges mechanizmust használ a következő generáció populációjának létrehozásához:
            \textit{nem-dominált rendezés}\footnote{ Angolul: non-dominated sorting. } révén a populációt alpopulációkra
            osztja valamilyen dominancia által meghatározott sorrend alapján (pl. Pareto, Nash vagy Berge dominancia),
            és kiszámítja az alpopulációk egyedei közötti \textit{tömörülési távolságot}\footnote{ Angolul: crowding distance. },
            felállítva egy sorrendet az alpopulációk egyedei között, hogy az elszigetelt megoldásokat részesítse előnyben.
            % \item[~]
      \item[EpsMOEA] -- Az EpsMOEA (Epsilon Multi-Objective Evolutionary Algorithm) \cite{deb2003towards} egy egyensúlyi állapotú evolúciós algoritmus,
            amely $\epsilon$-dominancia archiválást használ a populáció sokszínűségének fenntartása végett.
      \item[SPEA2] -- A SPEA2 (Strength Pareto Evolutionary Algorithm 2) \cite{zitzler2001spea2} feladata, hogy megtaláljon és fenntartson egy frontnyi nem-dominált megoldást,
            ideális esetben egy halmaznyi Pareto-optimális megoldást. Ennek elérése érdekében egy evolúciós eljárást használ
            - felhasználva a genetikai rekombinációs és mutációs operátorokat - a megoldástér felderítése végett,
            és egy szelekciós eljárást, amely fitnesz függvénye egy egyed domináltságának és a becsült Pareto-front zsúfoltságának a kombinációja.
            A nem-dominált megoldások halmazáról egy archívum van karbantartva, amely különbözik az evolúciós eljárásban használt megoldások populációjától,
            biztosítva ezáltal egy elitista kiválasztást.
      \item[IBEA] -- Az IBEA (Indicator Based Evolutionary Algorithm) \cite{zitzler2004indicator} alapötlete, hogy egy \textit{bináris hipertérfogat indikátort} használ a szelekciós eljárás szakaszában,
            amikor elválik, hogy mely egyedek fognak tovább élni, a következő generáció alapjául szolgálva.
      \item[PAES] -- A PAES (Pareto Archived Evolution Strategy) \cite{knowles1999pareto} egy többcélú optimalizáló, amely két fő céllal lett kifejlesztve.
            Az elsődleges cél, hogy szigorúan lokális keresésre korlátozódik: a jelenlegi megoldást csak kis mértékben változtatja (mutáció),
            ezáltal eljutva a jelenlegi megoldástól egy szomszédos megoldásig. Ez a folyamat jelentős mértékben megkülönbözteti más többcélú optimalizáló genetikus algoritmustól (pl. NSGAII, SPEA2, IBEA),
            amelyek egy populációnyi megoldással dolgoznak, és ezen egyedek segítségével történik meg a keresztezés és kiválasztás.
            A második cél, hogy az algoritmus egy valódi Pareto optimalizáló kell, hogy legyen, minden nem-dominált megoldást egyformán kezelve.
            Mindkét cél elérése azonban elég problémás, mert az esetek többségében, amikor egy pár megoldást összehasonlítunk, akkor egyik sem fogja dominálni a másikat.
            A PAES ezt úgy oldja meg, hogy karbantart egy archívumot a nem-dominált megoldások halmazáról, amely révén felbecsüli az új megoldás jóságát.
      \item[EpsNSGAII] -- Az EpsNSGAII (Epsilon NSGAII) \cite{kollat2005value} az NSGAII egy kibővített változata, amely $\epsilon$-dominancia archiválást használ.
            Továbbá, véletlenszerű újraindítás jellemzi, biztosítva ezáltal egy változatosabb megoldáshalmazt.
\end{description}

Mindegyik algoritmus esetén a Platypus keretrendszer által felkínált alapértelmezett paramétereket használjuk:
$N = 100$ a populáció mérete;
$k = 2$ nagyságú versengő kiválasztás;
SSX keresztezés;
$\epsilon = 0.05$;
$c = 100$ az archívum kapacitása, és $b = 8$ a kettéosztások száma;
$t_{\max} = 10\,000$ az iterációszám.
